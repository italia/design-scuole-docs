.. _desk-research:

Desk research
=============

L'attività di *desk research* (ricerca a tavolino) usa informazioni
esistenti per una valutazione preliminare del progetto. Le principali
conclusioni di questa fase sono le seguenti:

1. Circa il 70% delle oltre 300.000 aule (in 33.000 edifici scolastici)
   sono connesse a Internet, ma la qualità della connessione è
   mediamente bassa.

2. Circa il 70% delle scuole usa il registro elettronico e in molti casi
   questo si affianca al sito della scuola.

3. Le piattaforme abilitanti (in particolare SPID e pagoPA) sono poco
   usate. Gli standard per i registri elettronici sono insufficienti o
   assenti.

4. Gli insegnanti italiani sono più anziani e meno digitalizzati della
   media OCSE.

5. Il modello di insegnamento prevalente (circa il 70%) si basa su libri
   cartacei e digitali. Le piattaforme di *learning management* sono
   poco diffuse.

.. admonition:: deepening
   :class: admonition-deepening admonition-display-page name-deepening
   :name: approfondimento

   **Primi elementi generali di riflessione**

   Nel corso della ricerca, sono emerse le seguenti **considerazioni     
   riguardo ai servizi digitali della scuola**.                          
                                                                         
   -  I **siti web** soffrono l'assenza di uno standard. Le scuole devono
      *reinventare la ruota* ogni volta a livello tecnologico e di design.
      Molte delle procedure della scuola sono basate su carta, dalla
      compilazione dei moduli all’affissione di informazioni in bacheca.                                                       
                                                                         
   -  **Scuola in chiaro** è un modello ibrido: in parte tentativo di    
      sostituzione dei siti scolastici, in parte tentativo di favorire   
      il confronto tra scuole (funzioni da comparatore). È quindi        
      necessario mettere a fuoco la sua funzione ed evitare la           
      duplicazione di contenuti tra siti e scuola.                       
                                                                         
   -  La digitalizzazione del servizio di **iscrizione a scuola** è un   
      fattore positivo riconosciuto dalle famiglie, nonostante           
      rallentamenti e problematiche tecniche si verifichino ogni anno in 
      occasione del periodo delle iscrizioni. Esiste, inoltre, una       
      grande variabilità nel processo di iscrizione che spesso comporta  
      la necessità di perfezionare l'iscrizione presso l'istituto.       
                                                                         
   -  I **registri elettronici** offrono funzioni molto utili, in        
      particolare il controllo dei voti, delle note e delle pagelle e in 
      secondo luogo il registro delle attività di classe. È auspicabile  
      migliorare l'integrazione con i siti scolastici e rispettare le    
      linee guida di design.                                             
                                                                         
   -  **Io studio** è un prodotto da ripensare in relazione con SPID.    

