.. _ricerca-qualitativa:

Ricerca qualitativa
===================

L'obiettivo di questa fase di ricerca è stato quello di elicitare e
strutturare i requisiti utente sulla base dei bisogni, delle
motivazioni, degli obiettivi e delle aspettative degli utenti target di
progetto.

La metodologia di ricerca si è basata su interviste a un totale di 77
persone, con tre diverse modalità:

1. interviste individuali;

2. focus group;

3. co-design workshop.

Ciò ha permesso di dividere il campione di persone in gruppi, in base a

-  genere;

-  età;

-  ruolo nella scuola;

-  uso della tecnologia;

-  zona di provenienza.

.. admonition:: deepening
   :class: admonition-deepening admonition-display-page name-deepening
   :name: approfondimento

   **Il campione preso in esame**                                         
                                                                     
   **GENERE:** 

   - n\. 27 uomini;                                                         
   - n\. 50 donne;                                                          
   - n\. 00 altro.                                                          
                                                                         
   **ETÀ:**

   - n\. 4 docenti < 10 anni di esperienza;                                 
   - n\. 15 docenti > 10 anni di esperienza;                                
   - n\. 2 personale tecnico-amministrativo < 10 anni di esperienza;        
   - n\. 16 personale tecnico-amministrativo > 10 anni di esperienza;       
   - n\. 22 studenti tra i 15 e i 18 anni;                                  
   - n\. 18 genitori > 40 anni.                                             
                                                                         
   **UTILIZZO DELLA TECNOLOGIA:**

   - n\. 16 base (es. usa smartphone solo per comunicazione);               
   - n\. 23 autonomo (es. usa web/app per accedere a servizi);              
   - n\. 38 avanzato (es. il proprio lavoro si basa su strumenti digitali). 


.. _interviste-agli-stakeholder:

Interviste agli stakeholder
---------------------------

Definire i portatori di interesse (*stakeholder*) all'interno di un
progetto è fondamentale. Gli *stakeholder* individuati e successivamente
intervistati fanno parte delle seguenti categorie:

-  genitori;

-  personale tecnico amministrativo;

-  studenti;

-  dirigenti scolastici;

-  insegnanti;

-  animatori digitali;

-  associazioni (es., Porte aperte sul web);

-  Miur;

-  Team per la Trasformazione Digitale e AGID;

-  software house (registri elettronici e altri applicativi).

Abbiamo realizzato interviste individuali con dei rappresentanti per
ciascuna di queste categorie. Ogni intervista è durata tra i 40 e i 60
minuti.
